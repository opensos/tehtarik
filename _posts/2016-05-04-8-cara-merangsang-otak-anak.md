---
title: 8 Cara Merangsang Otak Anak
date: 2016-05-04 00:11
---
![DSCF7696]({{ site.url }}/assets/img/DSCF7696.jpg)

بِسْمِ اللَّهِ الرَّحْمَنِ الرَّحِيم 
(Dengan Nama Allah Yang Maha Pemurah Lagi Maha Penyayang)


Teknik shichida diamalkan oleh masyarakat jepun untuk melatih anak-anak berfikir menggunakan otak sebelah kanan. Otak sebelah kanan sebenarnya lebih efektif jika dibandingkan sebelah kiri,tetapi perlu dilatih dan kerap merangsangkannya. Sebelum melakukan teknik ini ,tarik nafas sedalam-dalamnya dan relaks.


1) Sewaktu anak dalam keadaan tidur-tidur ayam,bisikan di telinganya dengan jujur kata-kata positif seperti kita sayang padanya, anak yang soleh, kuat, rajin pergi sekolah dan bijak. Ini kerana ketika itu, otak kanak-kanak sedang berfungsi manakala otak kiri pula sedang tidur. Bagaimanapun anda perlu lakukannya dengan seikhlas hati, elakkan ketika sedang marah. Selepas anak mula pejamkan mata,ramas-ramaslah jari atau tangannya supaya dia kembali dalam keadaaan tidur-tidur ayam. Islam juga menggalakkan ibubapa bercakap atau berdoa dengan anak ketika mereka sedang dalam proses hendak tidur, sebabnya pada ketika itulah antara waktu-waktu doa dimakbulkan.

2) Gunakan kad imbasan untuk mengajar anak. Contohnya ABC atau 123 dalam tempoh seminggu dan lihat kesannya.Pasti dia dapat menghafal huruf-huruf yang ditunjukkan. Tunjukkan kad itu satu-persatu dengan cepat. Ini kerana apabila kad itu bergerak laju, otak kanan bekerja keras untuk menangkap apa yang ditunjukkan.

3) Galakkan anak melakukan kraftangan .Ia adalah hasil daripada kerahan otak kanan,oleh itu ajaklah anak anda bermain tanah liat,mewarna,melukis,gunting kertas ,origami dan sebagainya.Memanglah selepas itu terpaksa mengemas,tetapi banyak manfaatnya.

4) Satu lagi aktiviti menarik ialah melukis gambar,contohnya rama-rama. Anda hanya perlu melukis sebahagian sahaja dan suruh anak anda menyudahkannya. Ini dapat mengaktifkan penggunaan otak kanan.

5) Usah marah-marah atau tengking anak dengan nada yang kuat, sebabnya mereka akan simpan semuanya dalam otak kiri.Andainya anda termarah anak anda,pujuklah dengan langkah pertama tadi.Jangan malu ucapkan perkataan maaf kepada anak anda.

6) Kembangkan imaginasi anak anda dengan sesi bercerita.  Kita mulakan dengan sebuah kisah dan minta anak sambungkan cerita itu mengikut daya imaginasinya.

7) Bermain teka-teki bersama anak. Letakkan satu barang dalam kotak tisu dan suruh anak anda meneka apakah benda itu.Mulakan dengan memberi klu seperti warna atau bunyi.Ini adalah untuk mengaktifkan otak sebelah kanan.Bagaimanapun lakukannya sekitar setengah jam sehari,tak perlu terlalu lama.

8) Jika boleh elakkan menggunakan perkataan jangan kepada anak-anak. Jikalau terlalu kerap menggunakan perkataan itu,itulah yang anak lakukan..Gantikan dengan perkataan lain seperti,tolong atau marilah kita sama-sama.

http://www.mariafirdz.com/2016/05/8-merangsang-otak-anak-melaui-teknik.html 